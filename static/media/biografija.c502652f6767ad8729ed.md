*Петар Ж. Ђорђевић* је студент докторских студија на Математичком факултету Универзитета у Београду. Специјализује се за инжењерство великих података и дистрибуиране системе. Дипломирао је на смеру "Информатика" 2022. године и наставио са мастер студијама. Након завршетка мастер студија 2024. године на истом факултету уписује докторске студије. 
<br/><br/>
Од јула 2022. године, Петар је радио као инжењер података и инжењер машинског учења у компанији "Куцерис". Одговоран је за развој и имплементацију решења за управљање подацима и алгоритмима машинског учења. Поред тога, од октобра 2022. године, као сарадник у настави на Математичком факултету предаје вежбе на курсевима: "Развој софтвера", "Алати за развој софтвера" и "Дизајн програмских језика". Године 2024. бива изабран у звање Асистента. 
<br/><br/>
Петар се активно бави и подучавањем и менторством у области развоја софтвера и дистрибуираних система. Његова основна интересовања укључују примену савремених технологија у развоју података, са нагласком на оптимизацији и унапређењу перформанси токова података  и имплементацији напредних алата за обраду података. Поред матерњег, говори енглески и немачки језик.